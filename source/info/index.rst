=============================================
Informazioni
=============================================
Sono previste due tipologie di accesso civico:

a) Accesso civico concernente dati, documenti e informazioni soggetti a pubblicazione obbligatoria (`art. 5, co. 1, del decreto legislativo 14 marzo 2013, n. 33`_)
b) Accesso civico generalizzato contenente i dati ed i documenti ulteriori rispetto a quelli soggetti a pubblicazione obbligatoria (`art. 5, co. 2, del decreto legislativo 14 marzo 2013, n. 33`_)

Accesso civico alle pubblicazioni
==================================
È il diritto, riconosciuto a chiunque, di richiedere documenti, informazioni o dati, soggetti a pubblicazione obbligatoria ai sensi dell'art. 5, co. 1, del D. Lgs n. 33/2013, laddove sia stata omessa la loro pubblicazione. L'Amministrazione, entro 30 giorni, procede alla pubblicazione, nell'apposita sezione "Amministrazione Trasparente" del sito istituzionale, dell'informazione, documento o dato richiesto, trasmettendolo contestualmente al richiedente ovvero dandone comunicazione dell'avvenuta pubblicazione, con l'indicazione del relativo collegamento ipertestuale. Se l'informazione, il documento o il dato richiesti risultassero già pubblicati, il Responsabile per la Trasparenza indica al richiedente il relativo collegamento ipertestuale.

Modalità per l'esercizio del diritto di accesso civico: la richiesta di accesso civico è esercitabile da chiunque, non richiede motivazione ed è gratuita e deve essere inoltrata al Responsabile per la Trasparenza del Comune di Gioia del Colle.

La richiesta dovrà essere inviata utilizzando l'apposito modulo scaricabile da questa sezione, debitamente compilato e sottoscritto con firma autografa, unitamente a una copia del documento di identità in corso di validità del soggetto richiedente.

Accesso civico generalizzato (FOIA - Freedom Of Information Act)
=================================================================
L'art. 5, co. 2, del D. Lgs n. 33/2013, introdotto con il `D. Lgs n. 97/2016`_, disciplina la nuova forma di diritto di "accesso generalizzato" per favorire forme diffuse di controllo sul perseguimento delle funzioni istituzionali e sull'utilizzo delle risorse pubbliche e di promuovere la partecipazione al dibattito pubblico.

Tale diritto, esercitabile da chiunque e non sottoposto ad alcuna limitazione quanto alla legittimazione soggettiva del richiedente, consente di accedere ai dati e ai documenti detenuti dalle pubbliche amministrazioni, ulteriori rispetto a quelli oggetto di pubblicazione obbligatoria ai sensi del D. Lgs n. 33/2013, nel rispetto dei limiti relativi alla tutela di interessi giuridicamente rilevanti secondo quanto previsto dall'articolo 5-bis dello stesso decreto.

La richiesta di "accesso generalizzato" non richiede motivazione e potrà essere inoltrata utilizzando l'apposito modulo scaricabile da questa sezione, compilato e sottoscritto dal richiedente e accompagnato da una copia di documento di identità in corso di validità del soggetto richiedente. La richiesta potrà essere trasmessa:

Il rilascio di dati o documenti già detenuti dall'Amministrazione in formato elettronico è gratuito. Il rilascio in copia di documenti detenuti dall'Amministrazione in formato cartaceo ovvero la loro trasposizione in formato elettronico sono assoggettati al rimborso del costo effettivamente sostenuto dal Comune per la riproduzione.

L'Amministrazione darà riscontro alla richiesta nel termine di 30 giorni dalla data di ricezione della stessa da parte dell'Ufficio che rilascia l'atto. Tale termine può essere sospeso, nel caso siano individuati soggetti controinteressati, fino al loro pronunciamento, che può avvenire entro 10 giorni dal ricevimento della comunicazione da parte dell'Ufficio competente.

In caso di adozione di un provvedimento di diniego (totale o parziale) dell'accesso o di differimento, il richiedente può presentare istanza di riesame al Responsabile per la Trasparenza, che decide con provvedimento entro 20 giorni.

In alternativa, il richiedente può presentare ricorso al TAR di Bari entro 60 giorni.

Modalità per l'esercizio del diritto di accesso civico
=======================================================
E' possibile creare la propria richiesta di accesso civico semplice e generalizzato utilizzando il modulo oppure a partire dagli opendata.

Gli strumenti disponibili a disposizione sono:

- `FOIAPOP`_
- `modello richiesta di accesso civico art. 5, co. 1, D. Lgs 33/2013`_

La richiesta potrà essere trasmessa:

- a mezzo posta elettronica all'indirizzo `protocollogenerale.gioiadelcolle@pec.rupar.puglia.it`_;
- mediante consegna a mano, al Protocollo Generale del Comune di Gioia del Colle - Piazza Margherita di Savoia n. 10 - dal lunedì al venerdì - ore 9 - 13;
- a mezzo posta al Protocollo Generale del Comune di Gioia del Colle - Piazza Margherita di Savoia n. 10.

Per le domande firmate digitalmente non è richiesta la copia del documento di identità.

Responsabili
===============
Responsabile dell’accesso civico è il **dott. Leonardo D’Erasmo** - Responsabile per la Trasparenza del Comune di Gioia del Colle
Contatti:

- `ufficiostampa.gioiadelcolle@pec.rupar.puglia.it`_
- tel. 0803494243

Titolare del potere sostitutivo è il **dott. Marco Lesto** - Segretario Generale/Responsabile della Prevenzione della Corruzione del Comune di Gioia del Colle
Contatti:

- `segretario.gioiadelcolle@pec.rupar.puglia.it`_
- tel. 0803494232

Segnalazioni in materia di anticorruzione, trasparenza e imparzialità
=======================================================================
Moduli per invio di segnalazioni all'`ANAC`_ (Associazione Nazionale Anti Corruzione)

- `Modulo di segnalazione`_
- `Regolamento sull’esercizio dell’attività di vigilanza sul rispetto degli obblighi di pubblicazione di cui al decreto legislativo 14 marzo 2013, n. 33`_


.. _ufficiostampa.gioiadelcolle@pec.rupar.puglia.it: mailto:ufficiostampa.gioiadelcolle@pec.rupar.puglia.it
.. _segretario.gioiadelcolle@pec.rupar.puglia.it: mailto:segretario.gioiadelcolle@pec.rupar.puglia.it
.. _art. 5, co. 1, del decreto legislativo 14 marzo 2013, n. 33: http://www.funzionepubblica.gov.it/articolo/ministro/12-02-2016/trasparenza
.. _art. 5, co. 2, del decreto legislativo 14 marzo 2013, n. 33: http://www.funzionepubblica.gov.it/articolo/ministro/12-02-2016/trasparenza
.. _modello richiesta di accesso civico art. 5, co. 1, D. Lgs 33/2013: http://www.comune.gioiadelcolle.ba.it/cms/files/72fff5d2-4ee0-44a4-8d53-93197d47239b
.. _FOIAPOP: http://www.foiapop.it/ente/6f46f254-0ff0-40cd-be4f-f354ee3ccc88/scegli
.. _D. Lgs n. 97/2016: http://www.gazzettaufficiale.it/eli/id/2016/06/08/16G00108/sg
.. _protocollogenerale.gioiadelcolle@pec.rupar.puglia.it: mailto:`protocollogenerale.gioiadelcolle@pec.rupar.puglia.it`_
.. _ANAC: https://www.anticorruzione.it
.. _Modulo di segnalazione: https://www.anticorruzione.it/portal/rest/jcr/repository/collaboration/Digital%20Assets/anacdocs/Servizi/Modulistica/Mod_Reg_nto_trasparenza.pdf
.. _Regolamento sull’esercizio dell’attività di vigilanza sul rispetto degli obblighi di pubblicazione di cui al decreto legislativo 14 marzo 2013, n. 33: http://www.anticorruzione.it/portal/public/classic/AttivitaAutorita/AttiDellAutorita/_Atto?id=90341c120a77804246ae5a0476fe462c
